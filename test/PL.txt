Harry przeniósł spojrzenie z ich zamarłych twarzy na czerwoną kopertę.
- Co to jest wyjęć? - zapytał. Ale Ron wpatrywał się jak zahipnotyzowany w kopertę, która zaczynała dymić w rogach.
- Otwórz ją - nalegał Neville. - Za parę minut będzie po wszystkim.
Ron trzęsącą się ręką wyjął kopertę z dzioba Errola i otworzył ją. Neville zatkał sobie uszy palcami.
W sekundę później Harry zrozumiał dlaczego. Przez chwilę pomyślał, że koperta rzeczywiście eksplodowała:
Wielką Salę wypełnił donośny ryk, strząsając kurz z sufitu.
- ...PO TYM, JAK UKRADŁEŚ SAMOCHÓD, WCALE BYM SIĘ NIE DZIWIŁA, GDYBY CIĘ WY¬RZUCONO ZE SZKOŁY, POCZEKAJ,
AŻ SIĘ DO CIE¬BIE DOBIORĘ, NIE SĄDZĘ, ŻEBYŚ W OGÓLE PO¬MYŚLAŁ, CO TWÓJ OJCIEC I JA PRZEŻYLIŚMY,
KIE¬DY ZOBACZYLIŚMY, ŻE GO NIE MA...
Wrzaski pani Weasley, ze sto razy głośniejsze niż nor¬malnie, sprawiły, że talerze i łyżki na stole zagrzechotały,
a ogłuszające echo parę razy odbiło jej słowa od kamiennych ścian. Wszyscy rozglądali się, żeby zobaczyć,
kto dostał wyjca, a Ron zapadł się w krześle tak głęboko, że widać było tylko jego purpurowe czoło.
- ...DOSTALIŚMY WCZORAJ LIST OD DUMBLEDORE’A, MYŚLAŁAM, ŻE TWÓJ OJCIEC UMRZE ZE WSTYDU, CO Z CIEBIE WYROSŁO,
TY I HARRY MOGLIŚCIE POŁAMAĆ SOBIE KARKI...
Harry od samego początku oczekiwał z napięciem, kiedy padnie jego imię. Starał się udawać, że nie słyszy tego okro¬pnego
zrzędzenia, które sprawiało, że dudniło mu w uszach.
- ...WSTRĘTNE I OBURZAJĄCE, TWOJEGO OJ¬CA CZEKA DOCHODZENIE W PRACY, TO WYŁĄ¬CZNIE TWOJA WINA I JEŚLI JESZCZE RAZ
ZROBISZ COŚ NIE TAK, WRÓCISZ DO DOMU I KONIEC ZE SZKOŁĄ.
Zapadła głucha cisza. Czerwona koperta, która wypadła Ronowi z ręki, wybuchła płomieniem i spaliła się na popiół.
Harry i Ron siedzieli oniemiali, jakby przewaliła się nad nimi wielka fala. Rozległo się
kilka śmiechów i stopniowo rozbrzmiał zwykły śniadaniowy gwar.
 Moje słodkie kupidyny, niebiańscy posłańcy! - zawołał rozpromieniony Lockhart. - Dzisiaj będą krążyć po szkole, rozdając wam walentynkowe kartki! I na tym nie koniec zabawy! Jestem pewny, że moi szanowni koledzy chętnie się do niej przyłączą! Dalej, młodzieży, nie wahaj się poprosić profesora Snape’a, by puścił w obieg Eliksir Miłoś¬ci! A jeśli już jesteśmy przy tym temacie, to zapewniam was, że profesor Flitwick wie więcej o zaklęciach wprawiających w upojny trans niż jakikolwiek inny czarodziej! Nuże, stary szelmo, pokaż im, co potrafisz!
Profesor Flitwick ukrył twarz w dłoniach. Snape wyglą¬dał, jakby zamierzał podać truciznę pierwszej osobie, która go poprosi o Eliksir Miłości.
- Hermiono, błagam cię, powiedz, że nie byłaś jedną z tych czterdziestu sześciu osób, które mu posłały kartki - powiedział Ron, kiedy wyszli z Wielkiej Sali, udając się na pierwszą lekcję.
Hermiona zaczęła nagle gorączkowo przetrząsać swoją torbę w poszukiwaniu rozkładu zajęć i w związku z tym nic nie odpowiedziała.
Przez cały dzień, ku zgrozie nauczycieli, krasnoludy włó¬czyły się po klasach, wręczając kartki walentynkowe. Póź¬nym popołudniem jeden z nich wypatrzył Harry’ego, który razem z innymi Gryfonami szedł po schodach na lekcję zaklęć.
- Hej, ty! Arry Potter! - krzyknął, a wyglądał na wyjątkowego gbura.
I ruszył ku Harry’emu, roztrącając innych uczniów łok¬ciami. Na myśl o tym, że zaraz dostanie kartkę walentynkową na oczach tłumu pierwszoroczniaków (tak się złożyło, że była wśród nich Ginny), Harry’emu zrobiło się gorąco. Karzeł zręcznie torował sobie drogę, kopiąc ludzi w golenie i dopadł go, zanim Harry zrobił dwa kroki.
- Mam wiadomość muzyczną, którą muszę osobiście przekazać Arry’emu Porterowi - oznajmił, szarpiąc stru¬ny harfy w bardzo niebezpieczny sposób.
- Nie tutaj - syknął Harry, próbując uciec.
- Stój! - ryknął krasnolud, chwytając torbę Harry’ego i ciągnąc go z powrotem.
- Puść mnie! - warknął Harry, wyrywając mu torbę.
Torba rozdarła się z głośnym trzaskiem. Książki, różdż¬ka, pergamin i pióro wysypały się na podłogę, a na to wszystko upadł kałamarz i roztrzaskał się na drobne ka¬wałki.
Harry padł na kolana, żeby to pozbierać, zanim krasno¬lud zacznie śpiewać. Na korytarzu zrobił się okropny korek.
- Co tu się dzieje? - rozległ się zimny głos Dracona Malfoya.
Harry zaczął gorączkowo zgarniać wszystko do rozdartej torby, pragnąc za wszelką cenę opuścić tę scenę, zanim Malfoy usłyszy jego muzyczną walentynkę.
- Co to za zbiegowisko? - zapytał inny znajomy głos. Na scenę wkroczył Percy Weasley. Harry stracił głowę i rzucił się do ucieczki, ale krasnolud złapał go za nogi i powalił na posadzkę.
- Siedź cicho - mruknął, przygniatając mu stopy. - Oto twoja śpiewająca walentynka.

Ma oczy zielone jak pikle z ropuchy
Jego włosy są czarne jak tablica.
O, gdyby moim został, bohater mych snów,
Służyłabym mu jak diablica.

Harry oddałby całe złoto Gringotta, gdyby mógł wypa¬rować z tego miejsca. Starając się dzielnie śmiać razem z wszystkimi, wstał, chwiejąc się na nogach zdrętwiałych od ciężaru krasnoluda. Percy Weasley robił, co mógł, żeby rozpędzić zbiegowisko. Większość ryczała z uciechy.
- Rozejść się, rozejść się, już pięć minut po dzwonku, do klasy, no już! - nawoływał Percy, zaganiając stadko młodszych uczniów. - Ty też, Malfoy.
Harry zobaczył, że Malfoy pochyla się i szybko podnosi coś z podłogi, a potem pokazuje to Crabbe'owi i Goyle'owi, patrząc na nich znacząco. Poznał dziennik Riddle’a.
- Oddaj to - wycedził przez zęby Harry.
- Ciekawe, co też Potter w nim zapisał - powiedział wolno Malfoy, który najwidoczniej nie zauważył roku na okładce i był pewien, że to dziennik Harry’ego.
W tłumie rozległ się szmer i zapadła cisza. Ginny spo¬glądała to na dziennik, to na Harry’ego, wyraźnie przera¬żona.
- Oddaj to, Malfoy - powiedział Percy groźnym to¬nem.
- Oddam, tylko sobie popatrzę - odrzekł Malfoy, wymachując czarnym notesem.
- Jako prefekt szkoły... - zaczął Percy, ale Harry stracił już cierpliwość. Wyciągnął różdżkę i krzyknął:
- Expelliarmus!
Czując się jak Lockhart rozbrojony przez Snape’a, Mal¬foy zobaczył, jak czarna książeczka wymyka mu się z ręki i wzlatuje w powietrze. Ron złapał ją, śmiejąc się trium¬falnie.
- Harry! - krzyknął Percy. - Żadnych czarów na korytarzach. Będę musiał złożyć raport, wiesz o tym!
Ale Harry miał to w nosie. Zdobył punkt w rozgrywce z Malfoyem, a to było warte pięć punktów odjętych Gryffindorowi. Malfoy był wściekły. Kiedy Ginny mijała go, idąc do klasy, zawołał:
- Nie sądzę, żeby Porterowi spodobała się twoja walentynka!
Ginny zakryła twarz rękami i wbiegła do klasy. Ron wydał zduszony okrzyk i też wyciągnął różdżkę, ale Harry odciągnął go na bok. Nie zamierzał pozwolić, żeby Ron wymiotował ślimakami przez całą lekcję zaklęć.
Dopiero kiedy doszli do klasy profesora Flitwicka, Harry zauważył coś dziwnego. Wszystkie książki powalane były szkarłatnym atramentem, a dziennik Riddle’a pozostał zu¬pełnie czysty. Chciał o tym powiedzieć Ronowi, ale Ron miał znowu trudności ze swoją różdżką: z jej końca wydymały się wielkie purpurowe bąble.

***
Tego wieczoru nikt nie poszedł do łóżka tak wcześnie jak Harry. Częściowo dlatego, że miał już dosyć wyśpiewywania przez Freda i George’a: „Ma oczy zielone jak pikle z ropu¬chy”, a częściowo dlatego, że chciał jeszcze raz zbadać dzien¬nik Riddle’a, a wiedział, że Ron uzna to za stratę czasu.
Usiadłszy na swoim łożu pod baldachimem, zaczął prze¬rzucać czyste kartki. Na żadnej nie było ani śladu czerwo¬nego atramentu. Wyjął pełną butelkę z szafki przy łóżku, zanurzył w niej pióro i zrobił wielki kleks na pierwszej stronie.
Atrament zalśnił czerwienią, ale po sekundzie zniknął, jakby całkowicie wsiąknął w papier. Harry, podekscytowa¬ny tym odkryciem, ponownie umoczył pióro i szybko napi¬sał: „Nazywam się Harry Potter”.
Litery zabłysły przez chwilę i znikły bez śladu. A potem coś się wreszcie wydarzyło.
Na czystej stronicy pojawiły się słowa wypisane jego czerwonym tuszem, ale na pewno nie przez niego:
- Witaj, Harry. Nazywam się Tom Riddle. Skąd masz mój dziennik?
Te słowa również natychmiast znikły, ale Harry zdążył odpisać:
- Ktoś próbował utopić go w toalecie. Czekał niecierpliwie na odpowiedź Riddle’a.
- Cale szczęście, że zanotowałem swoje wspomnienia czymś trwalszym od czerwonego atramentu. Ale zawsze wiedziałem, że znajdą się tacy, którzy nie będą chcieli, żeby ktoś przeczytał mój dziennik.
- Co masz na myśli? - naskrobał Harry, robiąc wielkiego kleksa.
- To, że dziennik zawiera opis strasznych wydarzeń. Wy¬darzeń, które zręcznie zatuszowano. Wydarzeń, które miały miej¬sce w Szkole Magii i Czarodziejstwa w Hogwarcie.
- Właśnie w niej jestem - odpisał szybko Harry. - Jestem w Hogwarcie i dzieją się tu straszne rzeczy. Czy wiesz coś o Komnacie Tajemnic?
Serce biło mu jak młotem. Riddle natychmiast odpowie¬dział, a jego pismo stało się niechlujne, jakby się spieszył, żeby powiedzieć wszystko, co wie.
- Oczywiście, wiem o Komnacie Tajemnic. Za moich czasów mówiono nam, że to legenda, że Komnata nie istnieje. To kłamstwo. Kiedy byłem w piątej klasie, ktoś ją otworzył i potwór zaatakował kilkanaście osób, a tu końcu jedną uśmiercił. Wykryłem, kto otwo¬rzył Komnatę, i wyrzucono go ze szkoły, ale dyrektor, profesor Dippet zawstydzony, że coś takiego wydarzyło się w Hogwarcie, zakazał mi mówienia prawdy. Według oficjalnej wersji dziew¬czynka zginęła iv nieszczęśliwym wypadku. Dali mi ładny, błysz¬czący medalion z wygrawerowanym nazwiskiem i kazali siedzieć cicho. Wiem jednak, że to się może powtórzyć. Potwór przeżył, a tego, kto go uwolnił, nie uwięziono.
Harry tak się spieszył, że o mało co nie rozlał butelki z atramentem.
- To się znowu zaczęło. Były już trzy ataki i nikt nie wie, kto za tym się kryje. Kto to był za twoich czasów?
- Mogę ci pokazać, jeśli chcesz. Do tego niepotrzebne są słowa. Mogę ci pokazać moje wspomnienie tej nocy, w której go schwytałem.
Harry zawahał się, zatrzymując pióro w powietrzu. Co Riddle ma na myśli? Jak można pokazać komuś drugiemu swoje wspomnienia? Zerknął nerwowo na drzwi dormitorium. Robiło się coraz ciemniej. Kiedy znowu spojrzał na dziennik, ujrzał świeży zapis.
